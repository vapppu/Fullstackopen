# Osion 0 tehtävät:

## 0.4: uusi muistiinpano

Luvussa JavaScriptia sisältävän sivun lataaminen - kertaus kuvataan sekvenssikaavion) avulla sivun https://studies.cs.helsinki.fi/exampleapp/notes avaamisen aikaansaama tapahtumasarja.

Kaavio on luotu GitHubiin Markdown-tiedostona hyödyntäen Mermaid-syntaksia.

Tee vastaavanlainen kaavio, joka kuvaa mitä tapahtuu tilanteessa, missä käyttäjä luo uuden muistiinpanon ollessaan sivulla https://studies.cs.helsinki.fi/exampleapp/notes, eli kirjoittaa tekstikenttään jotain ja painaa nappia tallenna.

Kirjoita tarvittaessa palvelimella tai selaimessa tapahtuvat operaatiot sopivina kommentteina kaavion sekaan.

Kaavion ei ole pakko olla sekvenssikaavio. Mikä tahansa järkevä kuvaustapa käy.

Voit tehdä kaaviot millä ohjelmistolla haluat, mutta suositeltava tapa on tehdä ne suoraan GitHubiin Markdown- eli md-päätteisiksi tiedostoiksi käyttäen Mermaid-syntaksia.

Kaikki oleellinen tieto tämän ja seuraavien kahden tehtävän tekemiseen on tässä osassa. Näiden tehtävien ideana on, että luet tekstin vielä kerran ja mietit tarkkaan mitä missäkin tapahtuu. Ohjelman koodin lukemista ei näissä tehtävissä edellytetä, vaikka sekin on toki mahdollista.

## 0.5: Single Page App

Tee kaavio tilanteesta, jossa käyttäjä menee selaimella osoitteeseen https://studies.cs.helsinki.fi/exampleapp/spa eli muistiinpanojen Single Page App-versioon

## 0.6: Uusi muistiinpano

Tee kaavio tilanteesta, jossa käyttäjä luo uuden muistiinpanon single page ‑versiossa.

Tämä oli osan viimeinen tehtävä ja on aika pushata vastaukset GitHubiin sekä merkata tehdyt tehtävät palautussovellukseen.
